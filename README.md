# Ścig
Wyścigi środków transportu

# V-QRW 
Denerwuje mnie niefektywny transport na mojej trasie. Spóźniam się do pracy, stoję w korkach. Przeklinam zamiast uczyć się lub pracować. Jest tłok, nieprzyjemny odór. Nie mogę sobie odpocząć.

lub (na trasach z dobrze rozwiniętą komunikacją miejską)

Denerwuje mnie to, że mimo szybkiej komunikacji ludzie niepotrzebnie stoją w korkach zanieczyszczając powietrze. Chcę im pokazać, że szybciej pojadą ze mną pustym tramwajem.

# Cel
Pokazanie problemów na danej trasie komunikacji miejskiej w pełnej relacji (nie tylko od przystanku do przystanku), w tym czasu przejazdu, wygody dojścia na przystanki, jakości infrastruktury i informacji pasażerskiej, wygody taboru, kosztów oraz zabawnych smaczków.

# Metoda
1. Wybierz trasę, która najbardziej Cię denerwuję. Jest to prawdopodobnie Twoja droga do pracy lub szkoły, którą przemierzasz prawie codziennie. Ale możliwe, że skorzystasz z doświadczeń znajomych, bo denerwuje Cię, że Twój kolega ciągle spóźnia się na zajęcia.
1. Wybierz dokładne miejsca startu i mety. Nie startuj i nie finiszuj na przystanku lub dworcu - nikt z nas tam nie mieszka ani nie pracuje!
1. Do trasy dobierz orientacyjną datę i godzinę. Jeżeli jedziesz z domu prawdopodobnie najlepszym rozwiązaniem będzie szczyt poranny, jeżeli wracasz do domu, będzie to szczyt popołudniowy. W innych przypadkach musisz myśleć nieszablonowo. Raczej celuj w dni robocze, chyba, że sprawdzasz dojazd np. do miejsca rekreacji.
1. Dobierz środki transportu, które mogą rywalizować na tej trasie. Mogą być to kombinacje z przesiadkami - nawet miedzy różnymi rodzajami środków transportu. Najlepiej po jednej trasie kazdego typu (samochód, rower, hulajnoga, pociąg, metro, tramwaj, autobus, trolejbus). Ciekawie wychodzą też polączenia roweru czy hulajnogi z pociągiem. Czasami warto skonfrontować dwie linie tego samego typu, jeżeli teoretycznie ich czas przejazdu różni się niewielie
1. Znajdź ekipę, spośród znajomych, sąsiadów, kolegów z uczelni - najlepiej po dwie osoby na jedną z tras. Jeżeli brakuje Ci ekipy, to poszukaj miłośników komunikacji miejskiej oraz miłośników kolei (tzw. MKMów i mikoli). Tak, istnieją tacy i na pewno Ci pomogą.
1. Zbierz ekpię (realnie lub wirtualie) i przedstaw im swój pomysł na trase wyścigu. Podyskutujcie, podejmijcie ostateczne decyzje co do tras i podzielcie się nimi. Najwygodniej gdy na jedną trasę przypadają dwie ososby. Zresztą zawsze mieć zapas. Bez trzech tras nie ma nawet co ruszać. Zbyt duża ilość też osłabia przejrzystość i klarowność wyników.
1. Utwórz wspólny kanał komunikacji dla ścigantów (uczestników wyścigu). Możesz go wykorzystać do przypomnienia o starcie (wyścigi poranne wymagają często pobudek o nieludzkiej porze). W czasie wyścigu będzie potrzebny do rejestracji przebiegu wyścigu. Najlepsza do tego celu będzie prawdopodobnie konferencja grupowa w jednym z popularnych komunikatorów (np. Messenger).
1. W celu wizualizacji przebiegu wyścigu na mapie i statystyk warto aby każdy uczestnik rejestrował jej przebieg za pomoca aplikacji takich jak np. Endomondo lub innych, które umożliwiają eksport do formatu gpx.
1. Przyda się też protokół (wzór w załączeniu), na którym ściganty będa mogły notować czasy poszczególnych przesiadek i uwagi. 
1. Wszsycy tartujecie o wyznaczonej godzinie, niezależnie od godziny odjazdu danego środka transportu.
1. Podczas przejazdu na pewno będzie dużo emocji, ale nie zapominajcie notować czasów i uwag w protokole oraz wysyłać zdjęć oraz krótkich filmików na wspólną konferencję na komunikatorze. 
1. Na mecie poczekajcie na wszystkich. Warto zrobić sobie jakieś wspólne śniadanie lub kolację przy której spiszecie najważniejsze wnioski.
1. Oblicz wyniki z uwzględnieniem:
  1. Czasu brutto - całego czasu od startu po dotarcie na metę
  1. Czasu netto - czasu bez uwzględnienia czekania na pierwszy środek transportu (zawsze można wyjść później)
  1. Czasu supernetto - czasu bez uwzględnienia czekania na pierwszy środek transportu i wszystkie przesiadki po drodze (gdyby wszystko było idealnie zsynchronizowane)
1. Pochwal się nam swoimi wynikami i wnioskami.
1. Opublikuj wyniki w mediach społecznościowych lub w innych miejscach. Nie zapomnij powołać się na naszą metodę, którą publikujemy na licencji CC-BY-NA. Fajnie to zrobić w postaci mapki - nasze wzorce znajdują się tutaj: https://github.com/doman84/mapkiGOPgear
1. Swoimi wnioskami podziel się z odpowiedzialmnymi za transport zbiorowe w Twoim regionie.

Projekt powstał w ramach cyklu Miejska Szychta organizowanego przez Fundację Napraw Sobie Miasto. W latach 2016-2019 łącznie odbyło się prawie 30 wyścigów. Wszystkie je można obejrzeć na fanpagu GOPgear: https://www.facebook.com/gopgear.wyscigi/


Napraw Sobie Miasto, GOPgear: Marcin Domański, Bartosz Mazur, Jan Olma, Tomasz Sporek, Błażej Kustra, Michał Zbiciak, Kamil Balcerowski, Krzysztof Parma, Mateusz Orliński, Tomasz Betka, Mateusz Ogonowski, 2016-2019
<br /><a rel="license" href="http://creativecommons.org/licenses/by-nc/4.0/"><img alt="Licencja Creative Commons" style="border-width:0" src="https://i.creativecommons.org/l/by-nc/4.0/88x31.png" /></a><br />Ten utwór jest dostępny na <a rel="license" href="http://creativecommons.org/licenses/by-nc/4.0/">licencji Creative Commons Uznanie autorstwa-Użycie niekomercyjne 4.0 Międzynarodowe</a>.
